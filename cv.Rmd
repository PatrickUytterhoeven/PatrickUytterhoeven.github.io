---
title: "CV"
---

## Biografie

Ik studeerde economische wetenschappen, wijsbegeerte en actuariële wetenschappen aan de KU Leuven.

Ik heb een  brede ervaring in tal van uiteenliggende domeinen.

Ik ben mijn carrière gestart in onderzoeksfuncties. In de KBC was ik verantwoordelijk voor conjunctuur prognoses en analyses van de EU regio. Vervolgens heb ik  aan  universiteiten (RUCA, KUL) mee aan een econometrisch model gebouwd om de impact te meten van prijsschokken van grondstoffen op de Belgische economie. Als assistent van prof Mark Eyskens heb ik jarenlang de cursus Algemene Economie gedoceerd en ben ik eveneens mede- auteur van een handboek.

Ik heb een grondige financiële kennis. Als directeur van een risicokapitaalfonds heb ik  honderden financiële doorlichtingen verricht van bedrijven. Tevens was ik lid van directiecomités van bedrijven waarin het risicokapitaalfonds participaties nam. 

Tien jaar lang directeur in een snelgroeiend bedrijf in de milieusector. Ruime ervaring opgebouwd in HR, leiding geven, investeringsprojecten, projectmanagement. 

Als geen ander kan ik de link maken van het operationele naar het financiële. ik heb een sterke achtergrond als Data Scientist en ben sterk in het programmeren met R. 

Ik heb vele jaren financiële vakken gedoceerd in het hoger onderwijs.

Ik ben voorzitter geweest van de Werkgroep Industrie Beerse (WIB) die de belangen behartigt van de bedrijven in Beerse en omgeving. 

Ik ben hoofd van de studiedienst geweest van de Kempense Kamer voor Handel en Nijverheid (nu VOKA). Nadien  actief gebleven in de Kempense Kamer, ondermeer als beheerder en ondervoorzitter. 

Als Plato begeleider heb ik  de coaching op zich genomen van talrijke KMO’s. 

Sinds 2001 heb ik tal van projecten gerealiseerd voor lokale overheden. Dat betreft diverse doorlichtingen van gemeentelijke diensten en OCMW, interimmanegement, begeleiden van managementteams, financiële haalbaarheidsanalyses. Verder heb ik als lid van het directiecomité of managementteam tal van bedrijven begeleid.

## Beroepservaring


- 2001 – heden
- diverse projecten  op zelfstandige basis
- Senior Consultant

- 2006 -  2019
-  CVO Antwerpen / AP – Hogeschool
- Lector

- 1991 – 2001
- Watco NV
- Directeur

- 1989 – 1991
- Spike NV / Strategisch Plan Kempen (dochter GIMV)
- Directeur risicokapitaalfonds
 

- 1988 – 1989
- Kamer van Koophandel en Nijverheid Kempen
- Hoofd studiedienst

- 1983 – 1988
- KU Leuven / Universiteit Antwerpen
- Onderzoeker

- 1981 – 1983
- KBC (Kredietbank) hoofdzetel 
- Onderzoeker bij cel macro – economie


## Opleiding


### academisch

- KU Leuven 
- 1976 – 1980
- Licentiaat Economische Wetenschappen

- KU Leuven 
- 1977 - 1980
- Baccalaureus in de wijsbegeerte

- KU Leuven 
- 1980 - 1981
- Gegradueerde in de Actuariële Wetenschappen


### andere opleidingen

- Koninklijk Vlaams Muziekconservatorium
- 1976 - 1980
- Eerste prijs klarinet en kamermuziek

## Projecten


### Algemeen

- Interim-management

- Financiële haalbaarheidsstudies

-	Doorlichtingen en herstructureringen van bedrijven en lokale overheden

- Projecten bij intercommunales

- Strategische plannen

- Simulatiemodellen

- Brainstorming en coaching

- Leidinggevende functies




### Concreet

- In 1999 gestart als directeur exploitatie bij Leysen Containerdienst NV. Als snelgroeiend bedrijf een aantal fusies begeleid binnen de groep WATCO. Gedurende twee jaar directeur van SOVABO nv in Zwijndrecht, met als doel de cultuur van SOVABO na de fusie met Leysen Containerdienst, op elkaar af te stemmen.

 
-	Lid van het directiecomité van diverse KMO’s, met uitbouw van opvolgingsystemen op commercieel en financieel gebied.

- Diverse opleidingen verzorgd (Inzicht in de jaarrekening, Budgettering,….) voor de Kempense Kamer voor Handel en Nijverheid en de Kamer van Handel en Nijverheid Mechelen.

- Lid van de WIT, Werkgroep Industrie Turnhout. De WIT behartigt de belangen van de industrie in Turnhout. Onder meer een model ontwikkeld om het effect te berekenen van uitbreiding van industrieterreinen op de tewerkstelling.

- Voorzitter van de WIB, Werkgroep Industrie Beerse. Maandelijkse bijeenkomsten met CEO’s van verschillende bedrijven in Beerse, om de belangen  van de industrie in Beerse te behartigen.

- Actief als begeleider in het Plato project, coaching van kleine KMO’s met groeipotentieel.

- Begeleiding van de overname en management buy – out van Biddeloo NV door Essers, Gimv en Spike



- In opdracht van VVSG  grondige doorlichting  van de Vlaamse containerparken in het kader van de aanvaardingsplicht van afvalstoffen. Ontwikkeling van een bijhorend simulatiemodel.

- Samen met VVSG (Interafval) opstellen van een ondernemingsplan  voor de Afvalmaatschappij Limburg AML (nu Limburg.net). Aansluitend coachen van brainstormdagen en het verrichten van een aantal sensitiviteitsanalyses.

- Samen met VVSG analyse van de investeringscapaciteit van Limburg.net

- Grondige doorlichting van de intercommunale IVAREM (operationeel en financieel) met opstelling van een plan om de financiële situatie van de intercommunale te verbeteren.

- Samen met Aeolus bvba uit Diest heeft Patrick  een vergelijkend onderzoek van de kostenstructuur van het afvalbeheer in de gemeenten van het werkingsgebied van de intercommunale Intercompost.

- Afvalbeleidsplan voor de gemeente Londerzeel

- Begeleiding managementteam OCMW Machelen

- Voor het IOK  als expert aangesteld voor onderhandelingen met FOST+ inzake de inzameling van de fracties PMD en papier en karton

- Interimmanager van de afdeling grondgebiedzaken in de gemeente Sint-Katelijne-Waver (gedurende een jaar)

- Doorlichting technische diensten gemeente Bekkevoort en interimmanagement

- Interim HR manager bij de financiële dienst van de VDAB (half jaar)

* Begeleiding van de opstart van managementteams in diverse steden en gemeenten:
    + 	OCMW Kortrijk
	  +   OCMW Londerzeel
	  +   OCMW Sint-Katelijne-Waver
	  +   Gemeente Oostkamp
	  +   OCMW Machelen
    + 	Gemeente Brecht

- Handboek “Managementteams in openbare besturen”, uitgegeven bij Politeia



- Organisatiedoorlichtingen van lokale besturen:

    +  Stad Herk - de Stad (gemeente + OCMW)
    +  Gemeente Oud - Turnhout (gemeente + OCMW)
    +  Gemeente Ravels (technische diensten)
    +  Gemeente Hove (technische diensten)

- Doorlichting en herstructurering van de dienst Mobiliteit en Verkeer van de stad Hasselt

- Opleiding “Omgaan met moeilijke mensen aan de balie”, diverse gemeentebesturen en OCMW’s

- Doorlichting PMD - sortering intercommunale IMOG

- Doorlichting personeelsbezetting en efficiëntie verbrandingsoven intercommunale IMOG


- Gemeente Rumst (2009): opstellen van een instrument om kosten en opbrengsten maandelijks te beoordelen, rekening houdend met onderliggende trends en seizoenfactoren. Op die manier kon maandelijks beoordeeld worden of kosten / opbrengsten ondanks schommelingen binnen de verwachtingen bleven. 

- Audit van het rusthuis “Parkhof”, gemeente Machelen (2009).

-	Voordracht congres van de gemeentelijke ontvangers, België (2009). Onder de titel “Het verhaal van de gemeente K, een story over een financiële   tsunami in het land van steden en  gemeenten”, een boeiend verhaal over het sturen van gemeentelijke cash flow

- Opleiding financieel management voor openbare besturen voor WIVO (2009 en 2016)

- Studieopdracht: Strategisch Plan lokale economie voor de stad Turnhout (2005 – 2006)

- Ontwikkelen en uittesten van een toetsingskader lokale economie (gezamenlijke opdracht van provincie Antwerpen en Unizo (2007)

- “Waar ondernemers welkom zijn”, handleiding lokale economie, geschreven in opdracht van de provincie Antwerpen (2007)
